---
type: PC
player: Iva
race: Human
class: Druid
groups: 
  - ceh pekara
---
# Anise Bergamot

[D&D Beyond link](https://www.dndbeyond.com/characters/103200834)

- (bivša?) članica [[Ceh pekara|ceha pekara]]
- vješta u poprimanju životinjskih oblika

## Backstory

> Anise Bergamot (čita se kao 'a-niece') ljudska je žena na pragu četrdesete. Visoka je i nabita, snažna za ženu (pogotovo ramena i ruke, od miješanja džema i miješenja tijesta). Na prvi pogled odaje dojam sposobne, stroge, fokusirane i poduzetne žene (otprilike ima auru slavnih umjetničkih slastičarki na Masterchefu). Ima kestenjasto smeđu kosu povezanu u niskoj punđi (malo je prošarana prvim sijedima). Obično je u praktičnoj odjeći, širokim hlačama s brojnim džepovima, širokoj zelenoj tunici i vrlo udobnim čizmama. Na ruksaku joj uvijek visi i slamnati šešir, koji nosi kad god izađe na sunce.
>
> Prije nekog vremena napustila je grad na rijeci (nalik slapovima Krke) u kojem je od rane mladosti bila dio [[Ceh pekara|pekarsko-slastičarsko-kuharskog ceha]], gdje je završila i strogu profesionalnu obuku. Međutim, gradom je sve strože vladala crkva jednog od bogova (boga oca, boga Sunca), koja je svoje vjernike pozivala na ustezanje od hedonizma i pokazivala je sve više netrpeljivosti prema prirodnoj magiji. Anise s vremenom više nije imala strpljenja ni živaca za takvo stanje - s obzirom da je i druid i slastičarka, napadi stižu iz oba kuta.
>
> Anise sa svojim perfekcionističkim karakterom nije klasični druid, ali veza s prirodom i magijom za nju je ipak jako važna i snažna. Smatra da su prirodne sile vatre, vode, zraka i zemlje iznimno važne za stvaranje hrane koja će biti i nadahnuće i lijek njezinim mušterijama. Posebnu pažnju pridaje umijeću komunikacije sa životinjama i biljkama, te preobrazbi u životinje. Osim što tako može naći najbolje, rijetke sastojke za svoje kreacije, također joj pomaže da popusti kontrolu.
>
> Kao pravi druid, prirodu ne smatra izvorom resursa za svoje privatne potrebe, već pokušava održati balans davanja i primanja. Zato je u svoje kolače i peciva uvijek potajno dodavala sastojke koji mogu pomoći mušterijama (od laksativa do blažih psiho-gljiva). To nije baš uvijek najbolje prolazilo, ali Anise je često sklona vjerovati da zna što bi drugima bilo pametno (nije baš sklona vidjeti kad takav pristup podbaci). Također, kad god može, pomaže životinjama i biljkama koje sretne, jer su joj često draže od ljudi kojima je okružena (obično se manje bune i ne remete joj toliko planove).
>
> Svoj grad je napustila kako bi našla nove tehnike pečenja, nove začine, naučila nove čarolije za upravljanje prirodnim elementima i vidjela što više novih vrsta životinja, kako bi se i u njih mogla preobraziti. Također, omrznuo joj se rad u pekarnici koja nije u njezinom vlasništvu, pa je i više nego spremna iskoristiti svoja umijeća da zgrne dovoljni kapital za pokretanje vlastitog posla. Nema ništa protiv okradanje i varanja organizacija i bogatih (posebno ako su religiozne organizacije ili biznisi koji uništavaju prirodu). Njezin moralni kompas temelji se samo na prirodnim zakonima, tako da je društvena pravila ne diraju previše.
>
> Prije odlaska, na put je ponijela svoje kuharske noževe, a kako ne bi posve napustila prirodne duhove mjesta koje voli, ponijela je i starter za sourdough, kojeg svaki dan hrani.
> [^meta]

[^meta]: Informacije iz WhatsApp grupe.